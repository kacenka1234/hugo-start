---
title: O nás
date: 2018-04-02
---
Jsme tři studentky KISKu a tohle je náš skupinový projekt. 

Jsem *Kateřina*. Je mi 23. Pocházím z východních Čech, rodiče bydlí nedaleko Orlických hor. Nyní bydlím v Brně Králově poli. Tuto lokalitu jsme s přítelem zvolili, protože je blízko přírody i centra zároveň. Co pro mne příroda znamená? Možnost pořádně se nadechnout. Často chodím na kratší procházky po okolí. Když je ale více času volím i trasy delší. Za svůj největší úspěch považuji přejití celé Šumavy od východu na západ.

Jmenuju se *Markéta*, je mi (skoro) 20, jsem z Českomoravské vrchoviny, přechodně bydlím s kamarádkami v Brně. Dětství jsem trávila venku, ale čím jsem starší, tím se bohužel schovávám vevnitř. Chci si zase vrátit do přírody. S rodiči a kamarády podnikáme občasné jednodenní i vícedenní výlety za kulturními památkami a do přírody, ale chci venku pobývat i mimo naplánované výlety. 

Jsem *Martina* a je mi 21 let. Vzhledem k tomu, že bydlím už od narození na kraji Brna, jenom dvě minuty pěšky od lesa a 20 minut chůze od Mariánského údolí, jsem vždy měla blízko k přírodě. Jako dítě jsem si každý den hrávala venku u lesa, na poli a prostě v přírodě, bohužel s postupem času jsem nějak ztratila kontakt s přírodou, ačkoli bydlím takhle blízko a proto beru tento projekt jako možnost, jak znovu nastartovat své dětské nadšení z přírody a hlavně jako inspiraci na to, kam se někdy jet podívat a co se týče Brna, tak kde si zaběhat.